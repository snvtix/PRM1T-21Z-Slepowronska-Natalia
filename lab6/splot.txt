Splot to działanie na dwóch funkcjach* (lub opisywanych przez nie sygnałach*) dające w wyniku inną, która może być postrzegana jako zmodyfikowana* wersja oryginalnych funkcji. 
Wynik opisanego działania również jest określany jako splot. 
W literaturze splot występuje również pod nazwą mnożenie* splotowe. 
Splot przypomina korelację* wzajemną*. 
Możemy również wyróżnić kilka rodzajów działania opartego o splot: cykliczne, dyskretne, jednostronne, miar. Splot znajduje zastosowanie w statystyce, równaniach różniczkowych, elektrotechnice, cyfrowym przetwarzaniu obrazów czy sygnałów. 
W przetwarzaniu* obrazów splot obrazu źródłowego z odpowiednio skonstruowanym filtrem* pozwala na wykrycie krawędzi (filtr Sobela), rozmycie obrazu (filtr Gaussa) oraz ekstrakcję cech kształtów przy rozpoznawaniu wzorców obiektów w obrazie (falki Gabora), jak i wielu innych. 
Splot ma swój odwrotny odpowiednik - rozplot.